# سیمبِگوایِر

##
وَقتی کِه مادَرِسیمبِگوایِر مُرد، او خِیلی غَمگین بود. پِدَرِ سیمبِگوایِر تمام تلاشش را کرد تا اَز دُختَرَش مُراقِبَت کُنَد. کَم کَم آنها یاد گِرِفتَند کِه بِدونِ وُجودِ مادَرِسیمبِگوایِر دوبارِه اِحساسِ شادی کُنَند. هَر روز صُبح آنها می نِشَستَند وَ دَر مورِدِ روزی کِه پیشِ رو داشتَند با هَم صُحبَت می کَردَند. هَر بَعد اَز ظُهر با هَم شام دُرُست می کَردَند. بَعد اَز شُستَنِ ظَرف ها، پِدَرِسیمبِگوایِر دَر اَنجامِ تَکالیفَش بِه او کُمَک می کَرد.

##
یِک روز پِدَرِ سیمبِگوایِر دیرتَر اَز هَمیشِه بِه خانِه آمَد. او صِدا زَد، "دُختَرَم کُجایی؟" سیمبِگوایِر بِه سَمتِ پِدَرَش دَوید. اوبی حَرِکَت ایستاد وَقتی کِه دید پَدَرَش دَستِ زَنی را گِرِفتِه بود." دُختَرَم، مَن می خواهَم کِه تو شَخصِ خاصی را بِبینی. با لَبخَند گُفت، "این خانُم آنیتا هَست".

##
آنیتا گُفت، "سَلام سیمبِگوایِر، پَدَرَت دَر مورِدِ تو زیاد بَرایَم گُفتِه اَست. وَلی او لَبخَند نَزَد یا دَستِ سیمبِگوایِررا نَگِرِفت. پِدَرِ سیمبِگوایِر خوشحال وَ هَیَجان زَدِه بود. او دَر مُورِد ِاینکِه اَگَرهَر سِه تایِ آنها با هَم زِندِگی کنُنَد،چِقَدر خُوشبَخت می شَوَند صُحبَت کَرد. او گُفت دُختَرَم، مَن اُمیدوارَم کِه تو آنیتا را بِه عُنوانِ مادَرَت بِپَذیری."."

##
زِندِگیِ سیمبِگوایِر تَغییر کَرد. او دیگَر وَقت نَداشت کِه صُبح کِنارِ پِدَرَش بنشینَد. آنیتا کارهایِ خانِه یِ خِیلی زیادی بِه او می داد دَر حَدی کِه بَعد اَزظُهرها بَرایِ اَنجامِ تَکالیفَش خِیلی خَستِه بود. بَعد اَزخوردَنِ شام یِک راست بِه رَختِخواب می رَفت. تَنها چیزی کِه بِه او آرامِش می داد پَتویِ رَنگارَنگی بود کِه مادَرَش بِه او دادِه بود. پِدَرِسیمبِگوایِرمُتِوَجِه نَبود کِه دُختَرَش شاد بِه نَظَر نِمی رِسید.

##
بَعد اَز چَند ماه، پِدَرِسیمبِگوایِربِه آنها گُفت کِه بایَد بَرایِ مُدتی خانِه را تَرک کُنَد. او گُفت، "بایَد بِه سَفَری کاری بِرَوَم." "وَلی می دانَم کِه شُما مُراقِبِ هَم خواهید بود." صورَتِ سیمبِگوایِر آویزان وَ غَمگین شُد، وَلی پِدَرَش مُتِوَجِه نَشُد. آنیتا هیچ حَرفی نَزَد. او هَم خوشحال نَبود.

##
کارها بَرایِ سیمبِگوایِر بَدتَر شُد. اَگَر اوکارهایِ روزمَرِه را تَمام نِمی کَرد یا شِکایَت می کَرد، آنیتا او را کُتَک می زَد. وَ موقِع شام، آنیتا بیشتَرِ غَذا ها را می خورد، وَ سیمبِگوایِر را با اَندَکی غَذا رَها می کَرد. هَر شَب سیمبِگوایِر برایِ خودَش گِریِه می کَرد وَ پَتویِ مادَرَش را دَر آغوش می گِرِفت تا خوابَش بِبَرَد.

##
یِک روز صُبح، سیمبِگوایِر دیر اَز رَختِخواب بُلَند شُد. آنیتا سَرَش داد زِد وَ گُفت، "تو دُختَرِ تَنبَلی هَستی!"او سیمبِگوایِر را اَز تَخت هُل داد. آن پَتویِ با اَرزِش بِه ناخُنی گیر کَرد وَ بِه دو قِسمَت پارِه شُد.

##
سیمبِگوایِر خِیلی آشُفتِه بود. او تَصمیم گِرِفت کِه اَز خانِه فَرار کُنَد. او قِسمَتی اَز پَتویِ مادَرَش را بَرداشت، مِقداری غَذا بَرداشت وَ خانِه را تَرک کَرد. او راهی کِه پِدَرَش رَفتِه بود را دُنبال کَرد.

##
وَقتی کِه غُروب شُد، اَز یِک دِرَختِ بُلَند نَزدیکِ رود بالا رَفت وَ دَرشاخِه ها بَرایِ خودَش تَختی دُرُست کَرد. تا زَمانی کِه بِه خواب رَفت آواز می خوانَد: "مامان، مامان، مامان تو مَن را رَها کَردی. تو مَرا رَها کَردی وَ دیگَر هیچوَقت بَرنَگَشتی. پِدَردیگَر مَن را دوست نَدارَد. مامان، تو کِی بَرمی گَردی ؟ تو مَنو رَها کَردی."

##
صُبحِ روزِ بَعد، سیمبِگوایِر دوباره آواز خواند. وَقتی کِه زَنان بَرایِ شُستَنِ لِباس هایِشان بِه کِنارِ رود آمَدَند، صِدایِ آوازِ غَمگینی را کِه اَز بالایِ یِک دِرَختِ بُلَند می آمَد، شِنیدَند. آنها فِکر کَردَند کِه آن فَقَط باد اَست کِه بَرگ ها را بِه صِدا دَر می آوَرَد، وَبِه کارِ خود اِدامِه دادَند. وَلی یِکی اَز خانُم ها خِیلی با دِقَت بِه آواز گوش داد.

##
آن زَن بِه بالایِ دِرَخت نِگاه کَرد. وَقتی کِه او آن دِختَر وَ قِسمَتی اَز پَتویِ رَنگارَنگَش را دید، گِریِه کَرد، "سیمبِگوایِر، دُختَرِ بَرادَرَم." آن زَنِ دیگَر شُستَنَش را مُتِوَقِف کَرد وَ بِه سیمبِگوایِر دَر پایین آمَدَن اَز دِرَخت کُمَک کَرد. عَمِه اَش آن دُختَرَک را دَر آغوش گِرِفت وَسَعی کَرد اورا دِلداری دَهَد.

##
عَمِه یِ سیمبِگوایِراو را بِه خانِه یِ خودَش بُرد. او بِه سیمبِگوایِر غَذایِ گَرم داد، وَ او را با پَتویِ مادَرَش دَر رَختِخواب گُذاشت. آن شَب سیمبِگوایِرگِریِه کَرد تا زَمانی کِه خوابَش بُرد. وَلی آنها اَشکِ آسودِگی بود. او میدانِست کِه عَمِه اَش مُراقِبَش خواهَد بود.

##
وَقتی کِه پِدَرِسیمبِگوایِر بِه خانِه بَرگَشت، اُتاقََش را خالی دید. با قلبی اندوهگین پُرسید، "چِه اِتِفاقی اُفتادِه آنیتا؟" آنیتا توضیح داد کِه سیمبِگوایِر فَرار کَردِه اَست. ااو گُفت، "مَن اَز او خواستَم کِه بِه مَن اِحتِرام بِگُذارَد،"وَلی شایَد مَن خِیلی سَخت گیر بودَم." پِدَرِ سیمبِگوایِر خانِه را تَرک کَرد وَ بِه سَمتِ مَسیرِ رود رَفت. او مَسیرَش را بِه سَمتَ روستایِ خواهَرَش اِدامِه داد تا بِبینَد کِه آیا سیمبِگوایِر را آنجا میبینَد.

##
وَقتی کِه سیمبِگوایِر پِدَرَش را اَز دور دید، داشت با بَچِه هایِ عَمِه اَش بازی میکَرد. او تَرسیدِه بود مُمکِن بود پِدَرَش عَصَبانی باشَد، پَس او بِه داخِلِ خانِه دَوید تا قایِم شَوَد. وَلی پِدَرَش بِه سَمتِ او رَفت وَ گُفت، "سیمبِگوایِر، تو بایَد یِک مادَرِ عالی بَرایِ خودَت پِیدا کُنی. کَسی کِه تو را دوست بِدارَد وَتو را بِفَهمَد. مَن بِه تو اِفتِخار می کُنَم وَ تو را دوست دارَم." آنها مُوافِقَت کَردَند کِه سیمبِگوایِر تا زَمانی کِه بِخواهَد پیشِ عَمِه اَش بِمانَد.

##
پِدَرَش هَر روز بِه دیدَنِ او می رَفت. سَراَنجام او با آنیتا رَفت. او دَستَش را دِراز کَرد کَه دَستانِ سیمبِگوایِر را بِگیرَد. او گِریِه کَرد وَگُفت، "مَن خِیلی مُتِاَسِفَم کوچولو، مَن اِشتِباه کَردَم." "بِه مَن اِجازِه می دَهی کِه دُوبارِه اِمتِحان کُنَم؟" سیمبِگوایِربِه پِدَرَش وَصورَتِ نِگَرانَش نِگاه کَرد. سِپَس بِه آرامی بِه سَمتِ آنیتا قَدَم بَرداشت وَ دَستانَش را دورِ او حَلقِه کَرد.

##
هَفتِه یِ بَعد، آنیتا، سیمبِگوایِر،عَمِه وَ پِسَر عَمِه اَش را بِه صَرفِ عَصرانِه بِه خانِه دَعوَت کَرد. عَجَب ضِیافَتی ! آنیتا تَمامِ غَذاهایِ مورِدِ عَلاقِه یِ سیمبِگوایِر را آمادِه کَردِه بود، وَهَمِگی تا جایی کِه جا داشتَند اَز آنها خوردَند. سِپَس بَچِه ها دَر حالیکِه بُزُرگتَرها مَشغولِ صُحبَت بودَند سَرگَرمِ بازی شُدَند. سیمبِگوایِر اِحساسِ شادی وَ شُجاعَت کَرد. او زود تَصمیم گِرِفت، خِیلی زود، کِه بِه خانِه بَرگَردَد وَبا پِدَر وَ نامادَریَش زِندِگی کُنَد.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Marzieh Mohammadian Haghighi
* Language: fa
