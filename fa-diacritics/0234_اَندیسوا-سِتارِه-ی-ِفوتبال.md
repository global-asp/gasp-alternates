# اَندیسوا سِتارِه یِ فوتبال

##
اَندیسوا چَند پِسَر را دَر حالِ فوتبال بازی تماشا کَرد. او آرِزو داشت کِه بِتَوانَد آنها را هَمراهی کُنَد. او اَز مُرَبی پُرسید که آیا میتَوانَد با آنها تَمرین کُنَد.

##
مُرَبی دَستانَش را رویِ کَمَرَش گُذاشت. و گُفت: "دَر این مَدرِسه، فَقَط پِسَرها اِجازِه یِ فوتبال بازی دارند. "

##
پِسَرها به او گُفتَند بُرو بَسکِتبال بازی کُن. آنها گُفتَند بَسکِتبال بَرایِ دُختَرها هَست وَ فوتبال بَرایِ پِسَرها. اَندیسوا اَندوهگین شُد.

##
روزِ بَعد، آن مَدرِسه یِک مُسابِقِه یِ فوتبالِ بُزُرگ داشت. مُرَبی نِگَران بود چون بِهتَرین بازیکُنَش مَریض بود وَ نِمیتوانست بازی کُنَد.

##
اَندیسوا بِه سَمتِ مُرَبی دَوید و اِلتِماس کَرد کِه بِه او اِجازِه یِ بازی بِدَهَد. مُرَبی مُطمئِن نَبود که چِه کاری اَنجام بِدَهَد. سِپَس تَصمیم گِرِفت که اَندیسوا میتَوانَد تیم را هَمراهی کُنَد.

##
بازی سَختی بود. هیچکَس تا نیمه یِ بازی گُل نَزَده بود.

##
دَر جَریانِ نیمه یِ دُوُمِ بازی یِکی اَز پِسَرها توپ را به اَندیسوا پاس داد. اَندیسوابا سُرعَتِ خِیلی زیاد بِه سَمت دَروازِه حَرِکَت کَرد. او مُحکَم بهِ توپ ضَربِه زَد وَ گُل زَد.

##
تَماشاچیان بِسیار هیجان زَده شُدَند. اَزآن زَمان بِه بَعد، دُختَرها هَم اِجازه یِ فوتبال بازی دَر مَدرِسه را پِیدا کَردَند.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Marzieh Mohammadian Haghighi
* Language: fa
