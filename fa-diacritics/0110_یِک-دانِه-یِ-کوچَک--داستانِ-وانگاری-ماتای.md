# یِک دانِه یِ کوچَک: داستانِ وانگاری ماتای

##
دَر روستایی رویِ سَرازَیریِ کوهِ کِنیا دَر شَرقِ آفریقا، دُختَری کوچَکی با مادَرَش رویِ زَمینی کار می کَرد. اِسمِ آن دُختَر وانگاری بود.

##
وانگاری اَز بیرون بودَن لِذَت می بُرد. دَرباغچِه یِ خانِوادِگیِشان کِه مَحصولاتِ غَذایی بود با کاردِ بُزُرگِ خود خاک را زیر وَ رو می کَرد. او دانِه هایِ کوچَک را دَر زیرِ خاکِ گَرم فُرو می کَرد وَ رویِ آن را با خاک می پوشانید.

##
بهترین زَمانِ مورِدِ عَلاقِه یِ او دَر طولِ روز، زَمانِ غُروب بود. زَمانی کِه خِیلی تاریک می شُد وَ نِمی شُد گِیاهان را دید، وانگاری می دانست کِه دیگَر بایَد بِه خانِه بَرگَردَد. او اَزکِنارِ رودخانِه ها وَ مَسیرهایِ باریکی کِه دَر بِینِ زَمین هایِ کِشاوَرزی بود رَد می شُد.

##
وانگاری بَچِه یِ باهوشی بود وَ نَمیتَوانِست بَرایِ بِه مَدرِسِه رَفتَن صَبر کُنَد. وَلی مادَر وَپِدَرَش میخواستَند کِه او بِمانَد وَ بِه آنها دَر خانِه کُمَک کُنَد. وَقتی کِه او هَفت سالِه شُد. بَرادَرِ بُزُرگَش، پِدَر وَ مادَرَش، را وادار کَرد کِه بِه او اجازِه یِ مَدرِسِه رَفتَن بِدَهَند.

##
او بِه یادگیری عَلاقِه داشت! وانگاری با خواندَنِ هَر کِتاب مَطالِبِ بیشتَر وَبیشتَری یاد گِرِفت. او دَر مَدرِسِه عالی بود بِه طوری کِه بِه اِدامِه تَحصیل دَر اِیالَتِ مُتَحِدِه یِ آمریکا دَعوت شُد. وانگاری هَیَجان زَدِه بود! او می خواست کِه بیشتَر دَر مورِدِ دُنیا بِدانَد.

##
دَر دانِشگاهِ آمریکا وانگاری چیزهایِ جَدیدِ زیادی یاد گِرِفت. او دَر مورِدِ گِیاهان وَ اینکِه چِگونِه رُشد می کُنَند دَرس می خواند. وَ بِه یاد می آوَرد کِه خودَش چِگونِه بُزُرگ شُدِه اَست: بِه یاد می آوَرد کِه چِگونِه دَر زیرِ سایِه دِرَختان دَر جَنگَل هایِ زیبایِ کِنیا با بَرادَرَش بازی می کَرد.

##
هر چه بیشتَر یاد می گِرِفت، بیشتَر می فَهمید کِه چِقَدر مَردُمِ کِنیا را دوست دارَد. او می خواست کِه مَردُم شاد وَ آزاد باشَند. هَر چِه بیشتَر یاد می گِرِفت، بیشتَر خانهِ یِ آفریقایی اَش را بِه یاد می آوَرد.

##
وَقتی کِه تَحصیلاتَش بِه پایان رِسید، بِه کِنیا بَرگَشت. وَلی شَهرَش تَغییر کَردِه بود. مَزرَعِه هایِ خِیلی بُزُرگ دَر طولِ زَمین گُستَردِه شُدِه بودَند. زَن ها دیگَر هیزُم بَرایِ آشپَزی نَداشتَند. مَردُم فَقیر بودَند وَ بَچِه ها گُرُسنِه.

##
وانگاری می دانِست کِه چِه کار کُنَد. او بِه آن زَن یاد داد کِه چِگونِه می تَوانَد با اِستِفادِه اَز دانِه ها دِرَخت بِکارَد. آن زَن دِرَخت ها را می فُروخت وَ اَز پولَش بَرایِ مُراقِبَت اَز خانِوادِه اَش استِفادِه می کَرد. آن زَن خِیلی خوشحال بود. وانگاری بِه آنها کُمَک کَردِه بود کِه اِحساسِ قُدرَتمَندی وَ نیرومَندی کُنَند.

##
هَمچِنان کِه زَمان می گُذَشت، دِرَخت هایِ جَدید دَر جَنگَل ها رُشد کَردَند، وَ رودخانِه دوبارِه جاری شُدَند. پَیامِ وانگاری دَر سَرتاسَرِ آفریقا پیچید. اِمروزِه میلیون ها دِرَخت اَز بَذرهایِ وانگاری رُشد کَردِه اَند.

##
وانگاری سَخت کار کَردِه بود. مَردُمِ سَراسَرِ دُنیا مُتِوَجِه این قَضیِه شُدَند، وَ بِه او یِک جایِزهِ یِ عالی دادَند. آن جایِزه، جایِزه یِ صُلحِ نُوبِل بود،وَ او اوَلین زَنِ آفریقایی بود کِه این جایِزِه را دَریافت می کَرد.

##
وانگاری دَر سالِ2011، فوت شُد، وَلی ما هَر وَقت کِه بِه یِک دِرَختِ زیبا نِگاه می کُنیم بِه یادِ او می اُفتیم.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Marzieh Mohammadian Haghighi
* Language: fa
