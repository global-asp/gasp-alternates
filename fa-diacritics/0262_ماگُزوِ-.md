# ماگُزوِ

##
دَر شَهرِ شُلوغِ نایروبی، دور اَز کانونِ گَرمِ خانوادِه گُروهی اَز پِسَرهایِ بی خانِمان زِندِگی می کَردَند. آنها روزها را بی هَدَف سِپَری می کَردَند. یِک روز صُبح، دَرحالیکِه پِسَرها شَبِ قَبل را رویِ پیادِه رویِ سَرد خوابیدِه بودَند، زیراَندازِشان را جَمع می کَردَند. بَرایِ مُقابِلِه با سَرمایِ روز آشغال می سوزاندَند تا خود را گَرم کُننَد. ماگُزوِ دَربِینِ آن گُروه اَز پِسَرها بود. او کوچِکتَرین عُضوِ گُروه بود.

##
وَقتی کِه پِدَر وَ مادَرِماگُزوِ مُردَند، او فَقَط پَنج سال داشت. او رَفت کِه با عَمویَش زِندِگی کُنَد. این مَرد مُراقِبِ آن بَچِه نَبود. او غَذایِ کافی بِه ماگُزوِ نِمی داد. او ماگُزوِ را مَجبور می کَرد کِه کارهایِ سَختِ زیادی اَنجام دَهَد.

##
اَگَر ماگُزوِ شِکایَت می کَرد یا سُوالی می پُرسید، عَمویَش او را می زَد. وَقتی ماگُزوِ اَز او پُرسید کِه می تَوانَد بِه مَدرِسِه بِرَوَد، عَمویَش او را زَد وَ گُفت "تو بَرایِ یاد گِرِفتَن هَرچیزی خِیلی اَحمَق وَ کودَن هَستی." سِه سال بَعد اَز این رَفتار ماگُزوِ اَز خانِه یِ عَمویَش فَرار کَرد. او شُروع کَرد بِه زِندِگی کَردَن دَر خیابان.

##
زِندِگی دَر خیابان سَخت بود وَ بیشتَرِ پِسَرها روزانِه بَرایِ بِه دَست آوَردَنِ غَذا تَلاش می کَردَند. بَعضی مَواقِع بازداشت می شُدَند، بَعضی مَواقِع کُتَک می خوردَند. وَقتی مَریض بودَند، کَسی نَبود کِه بِه آنها کُمَک کُنَد. آن گُروه بِه پولِ کَمی کِه اَزگِدایی، وَ فُروشِ پِلاستیک ها وَ دیگَر مَوادِ بازیافتی، بِه دَست می آوَردَند، وابَستِه بودَند. زِندِگی حتی سخت تر می شد زمانی که گروه های رقیب برای به دست آوردن کنترل شهر با هم می جنگیدند.

##
یِک روز دَر حالیکِه ماگُزوِ داشت بِه سَطلِ زُبالِه نِگاه می کَرد، او یِک کِتاب داستانِ پارِه پورِه وَکُهنِه پِیدا کَرد. او کَثیفی را اَز آن پاک کَرد وَ آن را داخِل کیسِه اَش گُذاشت. بَعد اَز آن هَر روز او کِتاب را بیرون می آوَرد وَبِه تَصاویرَش نِگاه می کَرد. او نِمی دانِست کِه چِگونِه می تَوانَد کَلَمات را بِخوانَد.

##
تَصاویر داستانِ پِسَری را می گُفت کِه می خواست بُزُرگ شَوَد تا بِتَوانَد یِک خَلَبان شَوَد. ماگُزوِ رویایِ هَر روزَش بود کِه خَلَبان شَوَد. بَعضی اوقات، او تَصَوُر می کَرد کِه خودَش هَمان پِسَری اَست کِه دَر داستان بود.

##
هَوا سَرد بود وَ ماگُزوِ دَر اِبتِدایِ جادِه ایستادِه بود. مَردی بِه سَمتَش رَفت. آن مَرد گُفت، "سَلام، مَن توماس هَستَم. مَن نَزدیکِ اینجا کار می کُنَم، دَر جایی کِه تومی تَوانی چیزی بَرایِ خوردَن پِیدا کُنی."او بِه خانِه ای زَرد با سَقفِ آبی اِشارِه کَرد." او پُرسید، "مَن اُمیدوار باشَم کِه تو بِه آنجا بِرَوی وَ مِقداری غَذا بِگیری؟" ماگُزوِ بِه آن مَرد وَسِپَس آن خانِه نِگاه کَرد. او گُفت، "شایَد" وَ بِه راهَش اِدامِه داد.

##
دَر طولِ ماهی کِه سِپَری شُد پِسَرهایِ بی خانِمان عادَت داشتَند توماس را دَر اَطراف بِبینَد. او دوست داشت کِه با مَردُم صُحبَت کُنَد، مَخصوصاََ اَفرادی کِه دَر خیابان زِندِگی می کُنَند. توماس بِه داستانِ زِندِگی مَردُم گوش می داد. او جِدی وَصَبور بود، هیچوَقت گُستاخ وَ بی اَذَب نَبود. بَعضی اَز پِسَران شُروع بِه آن خانِه یِ زَرد وَ آبی بَرایِ گِرِفتَنِ غَذا دَر نیمروزکَردَند.

##
ماگُزوِ رویِ پیادِه رو نِشَستِه بود وَبِه کِتابِ عَکس دارَش نِگاه می کَرد وَقتی کِه توماس کِنارِ او نِشَست. توماس پُرسید، "داستان دَر مورِدِ چیست؟" ماگُزوِ جَواب داد، "داستان دَر مورِدِ پِسَری اَست کِه خَلَبان شُد." توماس پُرسید، "اِسمِ آن پِسَر چِه بود؟" ماگُزوِ بِه آرامی گُفت، "مَن نِمی دانَم، مَن نِمی تَوانَم بِخوانَم."

##
وَقتی کِه آنها را دید،ماگُزوِ شُروع بِه گُفتَنِ داستانِ زِندِگیَش بَرایِ توماس کَرد. آن داستان دَر مورِدِ عَمویَش وَ اینکِه چِرا او فَرار کَرد بود. توماس زیاد صُحبَت نَکَرد وَ بِه ماگُزوِ نَگُفت کِه چِه کار کُنَد، وَلی هَمیشِه با دِقَّت گوش می داد. بَعضی مَواقِع آنها با هَم حَرف می زَدَند دَر حالیکِه دَر آن خانِه با سَقفِ آبی غَذا می خوردَند.

##
نَزدیکِ تَوَلُدِ دَه سالِگیِ ماگُزوِ، توماس یِک کِتاب داستانِ جَدید بِه او داد. این داستانی دَر مورِدِ یِک پِسَرِ روستایی بود کِه بُزُرگ شُد تا یِک فوتبالیستِ مَشهور شَوَد. توماس آن داستان را بَرایِ ماگُزوِچَندین بار خواند، تا اینکِه یِک روز گُفت، "مَن فِکر می کُنَم زَمانِ بِه مَدرِسِه رَفتَنِ تووَ یادگیری بَرایِ خواندَنِ تو اَست. تو چی فِکر می کُنی؟"توماس توضیح داد کِه مَن جایی را سُراغ دارَم کِه بَچِه ها می تَوانَند دَر آنجا بِمانَند، وَ بِه مَدرِسِه بِرَوَند.

##
ماگُزوِ دَر مورِدِ این مَکانِ جَدید وَ رَفتَن بِه مَدرِسِه فِکر کَرد. اَما اَگَر عَمویَش دُرُست گُفتِه باشَد وَ او بَرایِ یاد گِرِفتَنِ هَر چیزی خِیلی کودَن باشَد چی؟اَما اَگَر دَر این جایِ جَدید او را کُتَک بِزَنَند چی؟ او تَرسیدِه بود. او با خود فِکر کَرد، "شایَد بِهتَر باشَد کِه بِه زِندِگی کِردَن دَر خیابان اِدامِه دَهَد."

##
او تَرس هایَش را با توماس دَر میان گُذاشت. بِه مُرورِ زَمان توماس بِه ماگُزوِ اِطمینان داد کِه زِندِگی دَر مُحیطِ جَدید می تَوانَد بِهتَر باشَد.

##
وَ بَنابَراین ماگُزوِ بِه اُتاقی دَر خانِه ای باسَقفِ آبی رَفت. او دَر آن اُتاق با دو پِسَرِ دیگَر شَریک بود. رویِ هَم رَفتِه دَه بَچِه دَر آن خانِه زِندِگی می کَردَند. هَمراه با آنتی کیسی، سِه سَگ، یِک گُربِه وَیِک بُزغالِه یِ پیر.

##
ماگُزوِ مَدرَسِه را شُروع کَرد، مَدرِسِه سَخت بود. او چیزهایِ زیادی بَرایِ یاد گِرِفتَن داشت. بَعضی مَواقِع می خواست کِه تَسلیم شَوَد. وَلی او بِه آن خَلَبان وَ آن فوتبالیست دَر کِتاب داستان فِکر می کَرد. آنها را دوست داشت، او تَسلیم نِمی شُد.

##
ماگُزوِ دَر حَیاطِ خانِه یِ با سَقفِ سَبز نِشَستِه بود،وَداشت یِک کتاب داستان اَز مَدرِسِه می خواند. توماس آمَد وَکِنارَش نِشَست. توماس پُرسید، "موضوعِ داستان چیست؟" ماگُزوِ دَر جَواب گُفت، "داستان دَر مورِدِ پِسَری اَست کِه مُعَلِم شُد." توماس پُرسید،"اِسمِ آن پِسَر چیست؟" ماگُزوِ با لَبخَند گُفت، "اِسمِ آن پِسَر ماگُزوِ اَست."

##
* License: [CC-BY]
* Text: Lesley Koyi
* Illustration: Wiehan de Jager
* Translation: Marzieh Mohammadian Haghighi
* Language: fa
